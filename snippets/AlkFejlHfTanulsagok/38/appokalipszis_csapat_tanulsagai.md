---
layout: default
codename: AlkFejlHf38
title: Appokalipszis csapat tanulságai
tags: snippets
authors: Dori Zsófia, Tokaji András, Lovass Gábor
---

## Appokalipszis csapat tanulságai
***

Az első tanácsunk, hogy tanulmányozzátok a korábbi csapatok tapasztalatait, tanácsait és lehetőleg fogadjátok is meg ezeket.


A házi feladat megírásának az első lépése a fejlesztő környezet feltelepítése. Ez nem olyan könnyű feladat, mint amilyennek elsőre hangzik. Ha nem vigyáztok a Qt telepítésénél, akkor simán feltelepít 30 gigát. Nincs szükség minden komponensre! Ezért a félév folyamán minél előbb érdemes összeülnie a csapatnak, beüzemelni közösen a fejlesztőkörnyezeteket.  

Ha ez megvan, jöhet a feladata kitalálása. Ezt érdemes akár telepítés közben, vagy utána egyből megbeszélni. A tárgyhonlapon található házifeladat leírásban benne vannak részletesen, hogy mik a minimum és az elvárt követelmények. Mindenképpen találjátok ki a feladatot annyira részletesen, hogy lássátok, hogy minden megoldandó követelményt ténylegesen teljesít a kitalált feladatotok. Ne utolsó héten kelljen átírni a kód nagy részét, mert elfelejtettetek egy minimum követelményt implementálni. Nézzétek meg a honlapon található minta projektet is. Ötlet alapnak, vagy akár szoftver alapnak is használható.

Ezután jöhet a különböző kisebb taszkok kitalálása, felosztása a csapat tagok között. Legyen meg mindenkinek a feladata. Használjatok valamilyen netes alkalmazást, amiben nyomon tudjátok követni, hogy milyen feladatok vannak már kész, miket kell még megcsinálni. Ki melyik folyamaton dolgozik épp. Így elkerülhető az, hogy egy taszkon egyszerre többen dolgozzatok. Így megmentitek magatokat a felesleges munkától. És az ebből fakadó konfliktusoktól. Mi a trello alkalmazást használtuk erre a célra.

Fejlesztés közben használjátok bátran a git-et. Ez több dologtól is megkíméli a csapatot. Egyrészt nem fognak elveszni a saját gépen megírt fejlesztések, ha bármi baj történne a géppel. (Jó tanács: ha úgy alszol el, hogy háton fekve az öledben van a laptop, akkor ne arra az oldaladra fordulj, amelyik felé közel van az ágy széle, mert a gép ilyenkor fokozottan leesés veszélyes állapotba kerülhet!) Másrészt, a külön-külön megírt kódok összefésülésére, nyomon követésére egy nagyon jó megoldást kínál. Így stabilan tudtok többen fejleszteni párhuzamosan, ezáltal gyorsul a fejlesztés folyamata. A Git Extensions-ben van egy egy zöld refresh gomb. Figyelem, ez nem a githubos repository alapján frissít, hanem csak a lokális változásokat mutatja. 

A Qt egy jól használható fejlesztő környezet, azoknak, akik ismerik. Tervezettek azzal, hogy idő kiismerni a programot, de nem kell megijedni, az internetet rengeteg jó tutorial található, youtube videók, fórumok. Továbbá a Qt dokumentációja, saját súgója is jól használható, érthető. A Qt Creator-ban a grafikus felület megalkotására van egy beépített grafikus kezelő felülettel rendelkező szerkesztő, ahol csak simán be lehet húzni az ablakra a megfelelő elemeket. De a saját tapasztalataink alapján jobban jártok, ha saját magatok írjátok meg a kezelő felület qml fájlját.

A beadási határidő közeledtével, ha látjátok, hogy nem lesztek kész minden kitűzött feladattal időben, akkor rendeljetek prioritást a taszkokhoz. Mindenképp fejezzétek be a minimális és alapfeladatokat!

A tárgyból célszerű a házi feladatba a kellő munkát és energiát belefektetni. Egy jól elkészített házi feladatból rengeteget lehet tanulni a verziókövetésről, a C++-ról és a Qt-ről. Továbbá megajánlott jegyet lehet érteni kapni, ami nagyban megkönnyíti az életeteket a vizsgaidőszakban.
